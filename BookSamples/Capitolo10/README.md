Gli esempi del Capitolo 10 del testo comprendono alcune applicazioni complete di interfaccia grafica, con la quale è possibile variare il valore di un controllo o iniziare/arrestare il flusso audio.

Nello specifico, sono presenti le seguenti applicazioni:

1. Pa_RegaliaMitra1: il filtro equalizzatore di Regalia-Mitra del primo ordine, descritto nel paragrafo 10.1.
2. Pa_RegaliaMitra2: un esempio bonus che contiene lo stesso filtro equalizzatore di Regalia-Mitra del primo ordine descritto nel precedente esempio, ma con alcune funzionalità addizionali (la presenza di due oscillatori sinusoidali). Tale applicazione non è descritta nel testo.
3. Pa_AudioRecorder: implementa il registratore/riproduttore di file audio presentato nel paragrafo 10.2.
4. Pa_MidiSynth: implementa il sintetizzatore MIDI presentato nel paragrafo 10.3.
